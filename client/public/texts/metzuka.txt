"לא ידעתי שאני בדיכאון, לא הבנתי. זה נמשך הרבה זמן, אבל התגבר בשנה הזו. לא היה לי חשק לעשות כלום, היה לי משעמם, לא הייתה לי שום תוכנית ושום מסגרת. לא היה לי חשק לקום מהמיטה בבוקר, גם לא היה לי בשביל מה. לא היה לנו מקום קבוע, חצי בארץ, חצי בבלגיה, ונסענו באמצע לחתונה של אח שלו באנגליה. ההורים שלי ובעלי שמו לב שאני יותר מדי פאסיבית, יותר מדי בחוסר חשק. הם שלחו אותי לפסיכולוגית והיא אמרה לי שאני בדיכאון. זה היה מוזר, אמרתי: "אה באמת"? התפלאתי. היא ישר שלחה אותי לקחת תרופות. לקחתי תרופות נגד דיכאון וגם התחלתי טיפול פסיכולוגי ואחרי כמה חודשים הייתי בסדר".